## Σύντομη βιογραφία του Larry Tesler

O Lawrence Gordon Tesler γεννήθηκε στις 24 Απριλίου του 1945 στο Bronx της Νέας Υόρκης από εβραίους γονείς. Αποφοίτησε από  το σχολείο επιστημών του Bronx το 1961. Κατά τη διάρκεια της φοίτησης του εκεί  ανακάλυψε τη κλίση προς τους υπολογιστές δημιουργώντας έναν αλγόριθμο που παρήγαγε πρώτους αριθμούς. Έμαθε προγραμματισμό πριν το πανεπιστήμιο, καθώς είχε την ευκαιρία να χρησιμοποιεί του υπολογιστές του Πανεπιστήμιου της Columbia μισή ώρα την εβδομάδα όσο ήταν ακόμα σχολείο. Στα 16 του χρόνια ξεκίνησε να σπουδάζει στο Stanford επιστήμη των υπολογιστών και το 1965 αποφοίτησε ως μαθηματικός. 

Κατά τη διάρκεια της φοίτησής του στο Stanford, αλλά και μετά την αποφοίτησή του  δούλεψε προγραμματιστής στην ευρύτερη περιοχή του Palo Alto.  Από το 1960  ο Tesler δούλευε στο εργαστήριο τεχνητής νοημοσύνης του Stanford. 

Κατά τη διάρκεια της φοίτησής του στο Stanford o Tesler  συμμετείχε σε διάφορα κινήματα συμπεριλαμβανομένου και του κινήματος για να σταματήσει ο πόλεμος στο Βιετνάμ. 

Στις αρχές του 1970 ο Tesler έφυγε από το τμήμα τεχνητής νοημοσύνης του Stanford, καθώς πίστευε ότι η τεχνητή νοημοσύνη είχε πολλά χρόνια ακόμα για να αναπτυχθεί. Καθοριστικό ρόλο στην απόφαση αυτή έπαιξε και το διαζύγιο με τη γυναίκα του. Έτσι ο Kesler με την κόρη του μετακομίζουν στο Oregon. Καθώς ήταν πολύ δύσκολο να βρει δουλειά στην περιοχή στράφηκε ξανά στο Stanford, όπου έμαθε ότι ο Alan Kay, με τον οποίο δούλευε μαζί στο εργαστήριο τεχνητής νοημοσύνης του Stanford τον έψαχνε για να δουλέψει στο Xerox Palo Alto Research Center (PARC). Όμως οι προσλήψεις είχαν παγώσει και ετσι ο Tesler ανέλαβε ένα μικρό project από τον Les Earnest από το εργαστηριο τεχνιτής νοημοσύνης του Stanford για να γράψει έναν μεταγλωττιστή (document compiler) ο οποίος παράγει εκτυπώσιμα manuals από απλά έγγραφα κειμένου.

Το 1971 ο Tesler απορρίπτει πρόταση της PARC, το 1973 όμως καθώς η PARC είχε ξεκινήσει την ανάπτυξη του Χerox Alto, o Tesler δέχτηκε την πρόταση και μοίραζε τον χρόνο του μεταξύ γραφείου και της ομάδας ανάπτυξης που ήταν επικεφαλής ο Alan  Kay. Μερικά από τα βασικά project του Tesler στην PARC  ήταν το GYPSY, ένας επεξεργαστής κειμένου, και το smalltalk , η πρώτη δυναμική αντικειμενοστραφείς γλώσσα προγραμματισμού. O Telser μαζί με τον Tim Mott κατά τη διάρκεια της ανάπτυξης του Gypsy οραματίστηκαν το μέλλον της διάδρασης του χρήστη με τον υπολογιστή μέσω γραφικού περιβάλλοντος με εικονίδια. Οι δυο τους ανέπτυξαν τη λειτουργία copy paste.

O Tesler ήταν οπαδός της ευχρηστίας στους υπολογιστές και θεωρείται ο πατέρας της φράσης «what you see is what you get»,(σήμερα γνωστό ώς WYSIWYG)  καθώς οι εκτυπώσεις ήταν διαφορετικές από αυτές που έβλεπες στις οθόνες εκείνη την εποχή έτσι ο Tesler είπει « What you see on the screen should be what you get when you print it».

Το 1979 ο Steve Jobs κάνει κάποιες επισκέψεις στην Parc, και το 1980 πολλοί υπάλληλοι μαζί με το Tesler αφήνουν την Parc για να δουλέψουν στην Apple. O Tesler Ξεκίνησε να δουλεύει πάνω στο Apple Lisa και έμεινε στην εταιρία μέχρι το 1997 όπου ίδρυσε την Stagecast Software για την ανάπτυξη ενός προγράμματος για εκπαιδευτικούς σκοπούς. Το εγχείρημα αυτό όμως δεν πέτυχε και ο Tesler και ο Tesler παράτησε την εταιρία σε δύο υπαλλήλους να συνεχίσουν το 2000.

Το 2001 ο Tesler συμμετέχει στην Amazon ως αντιπρόεδρος του μηχανικού τμήματος ενώ λίγο αργότερα γίνεται αντιπρόεδρος εμπειρίας πωλήσεων εξελίσσοντας το website της amazon. Το 2005 φεύγει από την Amazon για να δουλέψει στη Yahoo ως αντιπρόεδρος εμπειρίας χρήστη (user experience). Λίγα χρόνια αργότερα το 2008 φεύγει από την Yahoo, αφού δεν βλέπει μέλλον στην εταιρία λόγο του ανταγωνισμού και δουλεύει για μια εταιρία βιοτεχνολογίας μέχρι το 2009 όπου ξεκινάει να δουλεύει ως ανεξάρτητος σύμβουλος  στη silicon valley, βοηθώντας εταιρίες να σχεδιάσουν την εμπειρία με το χρήστη και το user interface.

Στις 16 Φεβρουαρίου του του 2020 ο Tesler άφησε τη τελευταία του πνοή ώντας 74 χρονών. Θα μείνει στην ιστορία ως ο άνθρωπος που έκανε του υπολογιστές να μπορούν να χρησιμοποιηθούν από όλους μέσα από απλά γραφικά περιβάλλοντα διεπαφής με τον χρήστη.   
