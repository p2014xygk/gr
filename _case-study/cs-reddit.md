Η ιστορία του reddit έχει αρκετό ενδιαφέρον, καθώς εκτός του ότι έχει διαμορφώσει έναν νέο τρόπο αλληλεπίδρασης και ανταλλαγής πληροφορίας μεταξύ χρηστών, δίνει έμφαση και στην ποιότητα των δημοσιεύσεων μέσω upvotes. O όγκος των δεδομένων και η κατηγοριοποίηση αυτών με βάση το θέμα και τα upvotes downvotes κάνει το reddit κάτι παραπάνω από μια πλατφόρμα ανταλλαγή απόψεων και διαμοιρασμού περιεχομένου καθώς τα δεδομένα του μπορούν σήμερα να χρησιμοποιηθούν σε πεδία όπως η τεχνητή νοημοσύνη κ.α.

Η ιστορία του Reddit ξεκινάει πίσω στο 2005 από δύο συγκάτοικους φοιτητές στο πανεπιστήμιο της Virginia και ένα χρόνο μετά η  Condé Nast Publications αγόρασε την ιστοσελίδα των δύο φοιτητών. Πολύ γρήγορα το Reddit λειτούργησε ως ανεξάρτητη εταιρία. 

Ο αρχικός κώδικας του reddit ήταν γραμμένος σε Common Lisp , αλλά ξαναγράφτηκε σε python τον Δεκέμβριο του 2005, για να υπάρχει μεγαλύτερη πρόσβαση σε βιβλιοθήκες. Από το 2008 και μέχρι το 2010 το  Reddit ήταν opensource project και όλος ο κώδικας και οι βιβλιοθήκες που αναπτύχθηκαν κατά τη διάρκεια εκείνης της περιόδου ήταν διαθέσιμα στο GitHub.  To 2017 η εταιρία αποφάσισε ότι δεν ήταν δυνατό να συνεχίζει να διατηρεί ενημερωμένα τα repositories και να δημιουργεί νέες υπηρεσίες και ιδέες χωρίς να προδίδει την στρατηγική της για το μέλλον στους ανταγωνιστές. H λογική του open source έδωσε την δυνατότητα σε άλλες εταιρίες να αναπτύξουν παρόμοιες πλατφόρμες και κάποιες από αυτές συνεχίζουν να συντηρούν τα forks από του reddit από το github.

To 2010 το Reddit δημιούργησε το πρώτο του web interface για κινητές συσκευές, Για πολλά χρόνια όμως και ενώ οι χρήστες των κινητών συσκευών αυξάνονταν με γρήγορους ρυθμούς, το Reddit δεν είχε το δικό του mobile app και πολλοί χρήστες χρησιμοποιούσαν τρίτες εφαρμογές για να έχουν πρόσβαση στο περιεχόμενο. Η επίσημη εφαρμογή του Reddit δημοσιεύτηκε το 2016 στο Google Play και το IOS App Store.

Από τη δημιουργία του το 2005 το Reddit έχει δεχθεί αρκετές αλλαγές στο design και το προϊόντα του. Τα comments υπήρχαν από το 2005, ενώ τα subreddits παρουσιάστηκαν πρώτη φορά το 2008. Το multirredit feature του 2013 ηταν η μεγαλύτερη αλλαγή στην αρχική σελίδα της πλατφόρμας από τη ίδρυσή της, όπου οι χρήστες μπορούν να δούνε τις top ιστορίες από μια συλλογή subrredits. To 2015 το Reddit έδωσε την δυνατότητα στους χρήστες να διαμοιράζονται το περιεχόμενο του Reddit σε άλλες ιστοσελίδες και ξεκίνησε να φιλοξενεί εικόνες με ένα νέο εργαλείο ανεβάσματος εικόνων, καθώς μέχρι εκείνη τη περίοδο οι περισσοτεροι χρήστες χρησιμοποιούσαν το imgur το οποίο για τo Reddit θεωρήθηκε χρονοβόρο. Η μεγαλύτερη αλλαγή στο layout της σελίδας ήρθε το 2018, καθώς το υπάρχον layout θεωρήθηκε παρωχημένο.  Σημαντική καινοτομία είναι τα spoiler alerts τα οποία προειδοποιούν τους χρήστες ότι το post μπορεί να περιέχει spoilers.

Το Reddit σήμερα περιέχει μια τεράστια βάση δεδομένων από posts με subreddits και σχόλιο που το κάνουν μια μοναδική εφαρμογή με τεράστιο επιστημονικό ενδιαφέρων. Πολλά δεδομένα μπορεί κάποιος να κατεβάσει ελεύθερα για να εξάγει στατιστικά συμπεράσματα, ενώ οι ερωτήσεις απαντήσεις των σχολίων χρησιμοποιούνται πολύ συχνά στην δημιουργία και την εκπαίδευση των chatbots και σε άλλους κλάδους της τεχνητής νοημοσύνης. Αναμφισβήτητα λοιπόν μπορεί κάποιος να πει ότι η ανάπτυξη του Reddit άλλαξε τον τρόπο με τον οποίο οι χρήστες αλληλοεπιδρούν με τις μηχανές και μεταξύ τους στο διαδίκτυο και σημαντικό ρόλο σε αυτό έπαιξε το ότι για πολλά χρόνια η πλατφόρμα ήταν opensource project.
