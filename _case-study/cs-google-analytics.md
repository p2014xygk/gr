# H περίπτωση του Google Analytics
Η ιστορία του google analytics ξεκινάει το Νοέμβριο του 2005 όταν η google αγόρασε την  Urchin, μια εταιρία που ειδικευόταν στο να δείχνει δεδομένα επισκεψιμότητας σε ιστοσελίδες. Η σημαντική προσφορά του google analytics στον προγραμματισμό της διάδρασης, είναι ότι με την ανάλυση των δεδομένων επισκεψιμότητας, οι developers μπορούν να καταλάβουν τη συμπεριφορά των χρηστών στις εφαρμογές τους και σε τι αναλύσεις υπάρχει η μεγαλύτερη εγκατάλειψη χρηστών. Είναι αδιαμφισβήτητα ένα πολύ σημαντικό εργαλείο.

Η τεχνολογία πίσω από το tracking του google analytics βασίζεται σε κώδικα JavaScript τον οποίο ο ιδιοκτήτης ενός ιστοτοπου τοποθετεί σε κάθε σελίδα. Η διαδικασία αυτή σε αρκετές περιπτώσεις έχει επίδραση στο load time της σελίδας, ένα πρόβλημα που αντιμετωπίστηκε με τη χρήση ασύγχρονου κώδικα JavaScript, το script δλδ δεν μπλοκάρει τα υπόλοιπα μέρη του κώδικα μέχρι να φορτώσει, αλλά φορτώνει παράλληλα με αυτά.

Παρ όλη την προσπάθεια όμως για την αξιοπιστία των δεδομένων, υπάρχει η δυνατότητα από τους χρήστες να μπλοκάρουν το script του google analytics απενεργοποιώντας το JavaScript στον browser τους ή χρησιμοποιώντας εφαρμογές φτιαγμένες γι’ αυτή τη δουλειά. Παρ όλα αυτά όμως το google analytics χρησιμοποιείται από την πλειονότητα των ιστοσελίδων και εφαρμογών για την εξαγωγή συμπερασμάτων και τον εντοπισμό online πωλήσεων.

Η google παρέχει και ένα API (Google Analytics API) το οποίο δίνει τη δυνατότητα να σε τρίτους να φτιάξουν δικές τους εφαρμογές και προσωποποιημένες αναφορές. Υπάρχουν πάρα πολλές από αυτές όπως plugins για το WordPress και άλλα διάσημα CMS. 

Με βάση τα παραπάνω μπορούμε να δούμε την προσφορά του google analytics στον προγραμματισμό της διάδρασης, αφού οι ιδιοκτήτες σελίδων και εφαρμογών μπορούν μέσα από τις αναφορές να εξάγουν πληθώρα συμπερασμάτων και να δουν σε ποιους χρήστες δεν έχει απήχηση η εφαρμογή τους, διορθώνοντας το περιεχόμενο πχ σε κάποια γλώσσα που παρατηρείται μεγάλο ποσοστό εγκατάλειψης.  Μπορούν επίσης να δουν σε ποιες αναλύσεις το UI δεν δουλεύει όπως θα έπρεπε κάνοντας τις απαραίτητες διορθώσεις. Το google analytics αποτελεί αδιαμφισβήτητα το μεγαλύτερο εργαλείο σήμερα για την εξαγωγή συμπερασμάτων της συμπεριφοράς των χρηστών καθώς και δείκτης ποιότητας ενός user interface.    
